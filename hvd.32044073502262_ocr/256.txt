501
πολλοῦ διαμελετηθεῖσαν ὑμῖν ἀρετὴν, ἡ δι’ ὀλίγον Α
ἐπενεχθησομένη ἐπηρεια διελέγξη, μηδὲ τὸ τῆς πλά-
νης ἀνίσχυρον τὴν παντὸς ἰσχυροτέραν κατισχὺσῃ
ἀληθειαν. ’Υποπτόν μοι τῆς ἡλικίας ὑμῶν τό νεάζον,
ἀλλά μὴ δειλιάτω τὸν κίνδυνον· ἕξετε γὰρ βοηθὸν
τὴν ἄμαχον τοῦ Χριστοῦ συμμαχίαν. Δότε τοιγαροῦν
τῷ ἐμῷ γήρᾳ, δότε τοῖς ὑμετέροις ἀγῶσιν ἑνσκιρ-
τῆσαι νεανικώτερον, ἀνένδοτον ἄχρι τέλους τὴν εἰς
Χριστὸν διατηροῦσαι ὁμολογίαν, ὃς καὶ χειρὶ στέψει
τῇ ἀθανάτῳ, καὶ ἀμαράντους ὑμῖν παρέξει τοὺς
στεφάνους, μεθ’ οὗ καὶ εἰς αἰῶνας ἔσεσθε συγχο-
ρεύουσαι, καὶ ἄφθαρτον τρυφῶσαι τρυφὴν, πλοῦτόν
τε ἄσυλον, καὶ ἡδονὴν καρπούμεναι μηδέποτε παυο-
μένην. Φρονίμων οὖν ἐστιν ἀντικαταλλάξασθαι
τῶν μικρῶν τά μέγιστα, τῶν ἀστάτων τά μένοντα,
τῶν ῥεόντων τά μῆ κενούμενα· ἐπεὶ καὶ πασῶν Β
πραγμάτων αὕτη τιμιωτέρα, ὀλίγου αἵματος οὐρανῶν
ὠνήσασθαι τὴν βασιλείαν. Καὶ ταῦτα μὲν ἡ Σοφία.
Ε. Δί δὲ μητρὶ τοιαύτῃ προσήκουσαι θυγατέρες·
Σύ μεν, εἷπον, ὧ σεϐασμία μῆτερ, εύχαῖς ἡμᾶς ταῖς
μητρυιαῖς παράπεμψον. φυλακτήριον ἡμῖν ἀγαθόν
me; παρασχοῦσα. Ὀ δε προειπὼν Κύριος, Μὴ με·
ριμνὴσητε πῶς ἦ τί ἀπολογήσεσθε, ὅταν ἐπὶ βασι-
λεῖς ἀχθῆτε καὶ ἡγεμόνας, οὗτος πάντως, ὡς μὲν
ἀληθὴς, ού διαψεύσεται, ὡς δὲ δυνατός, ἐκπληρώσει,
παρέχων ἡμῖν σοφίαν, δι’ ἧς δυνησόμεθα την μωρὰν
ὄντως καὶ καταργουμένην νικῆσαι σοφίαν, καὶ φανε-
ρῶς τροπῶσασθαι τὴν ἀσέϐειαν. Τῶν οὑν ὡρισμέ-
νων τριῶν ἡμερῶν ἤδη παρηκουσῶν, πρὸς τὴν
ἐρώτησιν αἱ ἅγιαι ἦγοντο. Εἶτα ό δικάζων δεινός
ὡν καὶ σκοπήσας τί χαλάσειεν ἀν νεανίδων ἁπαλῶν C
λογισμόν, πολλῇ ταύτας ὑπήρχετο κολακείᾳσ καί·
Ὁρῶν, ὑμῶν, ἔφη, τὸ κάλλος, ὧ παῖδες, καὶ τὴν ἐκ
της μορφῆς ταύτην ἀπορρέουσαν ἡδονὴν, οὑκ ἐξ
ἀνθρωπίνης ἠγοῦμαι προελθεῖν ὑμᾶς φύσεως, ἀλλά
τινος θειοτέρας ἐπὶ θαύματι τῶν ὁρώντων ἀποτα-
χθῆναι ° διὰ ταῦτα καὶ πατρικὴν ἐνδεικνύμενος τὴν
στοργήν, ἀξιῶ ὑμᾶς, φίλταται, μὴ βουληθῆναι ὅλως
ἀπειθῆσαι φιλοῦντι πατρὶ, ἀλλὰ πρῶτα μεν ἐπὶ⁵
νοῦν λαϐεῖν ἔνθα ἡλικίας ἡ μήτηρ ὑμῶν ἐστιν, ἧς
καὶ μαστίξεσθαι δεῖ τὸ γῆρας, εἴπερ ὑμεῖς ἀπειθοῦο
σαι φαίνεσθε. Ἔπειτα δὲ καὶ τὸ νέον τῆς ὑμῶν
ἡλικίας εἰς καρδίαν θέσθαι, τοῦ κάλλους τε τὸ aia-
θος καὶ τὴν ἀπόρρητον εὐμορφίαν, ἢν ὅσον ἐθαύ-
μασα, τοσοῦτον ἔσομαι κολάζων καὶ μὴ βουλόμενος,
εἴγε ὑμεῖς τῷ μὴ πείθεσθαι λυπούσαί με πρὸς ὀργὴν
ὶξαγάγητε· καὶ τότε, φεῦῐ ἀπολεῖσθε κακῶς ὅταν
ἔδει μᾶλλον ὑμᾶς χαίρειν, εύπραγεῖν, πλούτου καὶ
δόξης καὶ βασιλικῆς ἀπολαύειν εὐμενείας, αὐτῶν τε
τῶν καλῶν τοῦ καιροῦ καὶ τῆς ἡλικίας κατατρυφᾷν,
Ἀλλὰ ταῦτα μεν ό δικάζων.
ς’. Δί δε παρθένοι, τά τῆς Σοφίας βλαστήματα ·
Ἡμεῖς, εἶπον, οὔτε τῶν ἐπαγγελιῶν σου τούτων, ὡς
εἴρηκας, ἐφιέμεθα, οὔτε τῶν ἀπειλῶν καὶ βασάνων
ἐπιτρεφόμεθα· ἀφθάρτων γὰρ ἐρῶμεν ἀγαθῶν, καὶ
ἀφθάρτου Νυμφίου, τῶν ἀνθρωπίνων πάντων κατα-
φρονήσασαε. Ὀτι δε τὴν μητέρα κολάσειν ἀπειλεῖς,

D
'Iatth. ι, t9.
- - 1
